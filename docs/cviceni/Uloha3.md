# Úloha III – Kreativní mapa

## Zadání

V této úloze byste si měli vyzkoušet netradiční kartografickou práci. Opustíme tentokrát gisovské produkty, kartografické, grafické i jiné programy.

Zadáním je vytvořit mapu/infografiku bez použití výpočetní techniky. Metodu ztvárnění necháme na Vás, musí ale být možné mapy fyzicky prezentovat 11. a 12. listopadu na všeobecné ukázce (týká se především velkorozměrových, křehkých, jedlých nebo jinak choulostivých děl). Můžete využít tematiku svého města, příp. sídla, kde se často pohybujete, ale i širšího regionu, celé republiky nebo klidně celého světa, téma necháváme na Vašem uvážení.

Konkrétní řešení výstupu si zvolte dle libosti a ač se fantazii nekladou meze, bylo by vhodné dílo zpracovat s využitím existujících kartografických technik – mělo by se stále jednat o kartografický výstup, byť v intencích daných použitými prostředky.